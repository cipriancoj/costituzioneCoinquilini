Combinato disposto della
Costituzione della Repubblica Democratica dei Coinquilini
e leggi connesse

Costituzione
Noi Uomini liberi di autodeterminare il nostro futuro e il nostro diritto alla quieta convivenza e vita all’interno di queste mura domestiche attestiamo formalmente e ci impegniamo a dare corso alle seguenti normative:

Art.1
Le seguenti leggi speciali si intendono applicabili solamente quando siano presenti all’interno della casa almeno numero tre coinquilini su quattro.
Art.2
Le seguenti leggi speciali si intendono applicabili ai soli soggetti aventi lo status di inquilino.
Art.3
La disposizione ex art.2 può essere derogata se la legge speciale in oggetto espressamente lo prevede. Sarà demandato alla legge stessa l’individuazione dei destinatari ulteriori rispetto a quelli di cui all’art.2
Art.4
Il consiglio dei coinquilini (CDC) è composto solamente dei componenti paganti la quota d’affitto della casa.
Art.5
Affinché una legge venga approvata è necessaria l’unanimità del CDC e inoltre è possibile delegare il proprio voto in caso di assenza ad uno dei coinquilini presente alla riunione.
Art.6
Su richiesta del CDC si può istituire una giuria esterna che avrà il compito di dibattere questioni e dare pareri con una visione esterna.

1.	Legge Lavori Forzati
•	Disposizione:
Ogni coinquilino dovrà eseguire il lavoro a egli assegnato attraverso la tabella presente sul muro a est all’interno del salotto. Ogni coinquilino dovrà portare a termine il proprio compito entro e non oltre la mattina, che inizia con il risveglio del primo coinquilino, del lunedì.
•	Sanzione:
Il coinquilino dovrà provvedere entro la settimana successiva a quella del turno, all’esecuzione del compito/i mancato/i più un compito scelto a caso dagli altri coinquilini.
2.	Legge Bicchiere
•	Disposizione:
Ogni coinquilino gestisce il proprio bicchiere e/o tazza, con particolare riguardo a quelle eventualmente usate da suoi ospiti. In applicazione di ciò il coinquilino dovrà completare la gestione e lavaggio dei propri bicchieri entro il termine sancito dal principio del risveglio.
•	Sanzione:
il coinquilino che disattende la disposizione soggiace al deposito di 2 euro nella cassa comune.

3.	Legge Salotto
•	Disposizione:
Ogni coinquilino deve provvedere allo sgombero dei propri oggetti presenti all’interno del salotto entro il termine fissato dal principio del risveglio.
•	Sanzione:
Quanto colpevoli di aver trasgredito alla disposizione di cui sopra sono tenuti ad effettuare la completa pulizia del salotto il giorno stesso dell’infrazione.

4.	Legge Tacconata
•	Disposizione:
Il coinquilino che ha il bisogno di utilizzare la propria stanza in maniera temporanea ed esclusiva per tacconare, dovrà attenersi a codesto procedimento affinché l’utilizzo sia tutelato dalla corrente legge speciale:
i.	Notificare con anticipo di almeno 15 minuti al proprio amato coinquilino l’occupabilità della stanza affinché egli possa organizzare la propria vita di merda che non ha.
ii.	Il coinquilino sfrattato ha diritto a richiedere il trasporto dei propri oggetti fondamentali all’esterno della stanza in un punto sicuro e atto a garantire la fruizione degli stessi. Questo trasporto si intende a pieno carico del coinquilino tacconatore;
iii.	Segnalare l’inizio effettivo dell’occupazione temporanea ed esclusiva della stanza attraverso l’affissione o metodo equivalente di un calzino sulla maniglia esterna alla stanza;
•	Sanzione:
Se il coinquilino tacconante non rispetta la procedura prevista nella disposizione di cui sopra, dovrà pulire a fondo i pavimenti di tutta la casa il giorno stesso dell’infrazione.

5.	Legge Giannardi
•	Disposizione:
Nel caso in cui un coinquilino/i inviti uno o più ospiti per più di 3 volte a settimana, egli ne diventa automaticamente il responsabile dei possibili consumi di risorse ed eventuali danni a cose e persone.
•	Sanzione:
Il coinquilino/i colpevole dovrà risarcire quanto ricade nella propria responsabilità secondo la disposizione di cui sopra, i coinquilini nei modi e nelle forme scelti dal consiglio dei coinquilini.


6.	Legge 56k
•	Disposizione:
Per un giorno della settimana, deciso a inizio settimana con maggioranza relativa viene inaugurato come il giorno senza Modem. Viene vietata qualsiasi connessione ad internet, compresa quella da smartphone o varie. Il modem dovrà essere staccato e spento. Se i coinquilini non decidono un giorno viene automaticamente assegnato il venerdì.
•	Sanzione:
Qualsiasi coinquilino che sarà colto in flagrante ad utilizzare la rete dovrà pagare tutta la quota della bolletta vodafone del mese corrente.

7.	Legge Cassa Comune
•	Disposizione:
Una volta a settimana, uno dei coinquilini dovrà effettuare a ruota la spesa in base alle carenze degli elementi comuni. Il costo della spesa verrà sottratto dalla Cassa Comune dei coinquilini che dovrà essere incrementata il lunedì dalla quota fissa di 10 euro ogni mese. Un coinquilino a turno dovrà eseguire la spesa necessaria. Gli elementi comuni considerati sono i seguenti:
i.	Olio
ii.	Aceto balsamico
iii.	Sale
iv.	Spezie
v.	Carta Igienica
vi.	Dentifricio
vii.	Detersivo
viii.	Ammorbidente
ix.	Spugne/Guanti
x.	Prodotti pulizia della casa (non cari)
xi.	Zucchero
xii.	Scottex
xiii.	Pastiglie lavastoviglie
•	Sanzione:
Il coinquilino che non rispetterà il suo dovere dovrà depositare 10 euro in più nella Cassa Comune per quel mese. Stessa cosa nel caso in cui il coinquilino non adempierà alla spesa attribuitagli entro 2 giorni.

8.	Legge Dalcizia
•	Disposizione:
Ogni volta che un qualsiasi contenitore dell’immondizia si riempie, un coinquilino a turno lo deve svuotare.
•	Sanzione:
Il coinquilino che entro un giorno non avrà buttato e rimesso il sacchetto al bidone dovrà aggiungere 5 euro alla cassa comune e compiere il compito mancato.



9.	Legge Party
•	Disposizione:
L’organizzatore della festa è responsabile al 100% dei danni commessi dagli invitati, della pulizia del soggiorno e della cucina e della gestione dei vicini arrabbiati. L’organizzatore dovrà eseguire i propri doveri e buttare il vetro entro 24 ore dalla fine della festa.
•	Sanzione:
In caso di danni il coinquilino dovrà ripararli o sostituirli nel mondo più appropriato. Nel caso invece in cui non adempierà al propri doveri, dovrà pulire tutta la casa escluse le stanze private.
